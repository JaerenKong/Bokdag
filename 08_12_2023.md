https://www.nrk.no/norge/tingretten-far-lage-domstol-for-ungdom_-_-na-er-det-ikke-koseprat-lenger-1.16653331
Husker dere når jeg sa at jeg prøver å ikke gjenta meg selv? LMFAO.
La meg begynne med å si at jeg ikke kun ser negativt på dette lovforslaget. Å få fortgang i den juridiske prosessen er bra – limboet en person befinner seg i mens hen avventer en dom gagner ingen og alle tiltak for å redusere dette er gode tiltak.
Jeg er også positiv til spesialiserte dommere, og det er en reel mulighet for at det å bringe mer av straffen inn i rettsalen vil styrke ungdommenes rettssikkerhet. I alle fall på et formelt plan.
At dette faktisk vil redusere ungdomskriminalitet har jeg mindre tro på. Ungdommene vil bli møtt med en raskere reduksjon, men dette gjøres ved å kutte ned på tiden fagfolk i dag bruker på skape en hensiktsmessig reaksjon.
I artikkelen svarer tingrettsdommer Åsa Bech at målet med hurtigdomstolene er «raske reaksjoner som virker», men hvilken grunn har vi til å tro at en dommer klarer å pønske ut en bedre reaksjon på kort tid, enn konfliktrådet kan på lang tid?
Fagfolk har ofte mer tro på eget fags løsninger enn andre fags. Det er derfor verdt å ta med at det er Oslo tingrett som først kom med forslag til disse endringene, ikke en annen yrkesgruppe.
Til slutt (og ikke særlig viktig, men): Hva fillen slags argumentasjon er det Bech kommer med? At ungdom som har begått grov kriminalitet i dag møtes med «koseprat»? At det å få en større del av reaksjonen på denne kriminaliteten lest opp av en dommer i seg selv er noe som forebygger fremtidig kriminalitet?
Jeg har faktisk ikke ord.

08.12.2023
#lov #ungdomskriminalitet #straff 