https://www.nrk.no/norge/video-viser-elev-som-ikke-vil-handhilse-pa-rektor-1.16463260
«Folkens, vi bor i Norge, og vi kan ikke ha det sånn. Foreldre, vi bor i Norge. Dere skal jobbe med norske kvinner, ellers lykkes dere ikke i Norge. Dette må dere ta tak i. Dere foreldre, dere må ta tak i det.»
OK. Greit. Om denne uttalelsen sagt i den sammenhengen den ble sagt i er rasistisk eller ikke skal ikke jeg late som om jeg er den rette til å si siste ord om. En helt noldus uttalelse er den nå uansett.
Folk som ikke ønsker å ta en kvinne i hånden fordi hun er kvinne tar åpenbart feil i en moralsk forstand. Det er en ytring som er innenfor ytringsfrihetens rammer og de har rett til å gjøre den, men da er det andres plikt å gi dem motstand på ytringen – også innenfor ytringsfrihetens rammer.
Men her må også sammenheng tas med i saken, og det er i mine øyne unektelig at rektor håndterte situasjonen dårlig.
Spesielt siden det ikke virker som om det var tatt noen vurderinger angående at dette kunne skje i forkant?
Så da må det være lov å kritisere rektor – og den kritikken betyr (åpenbart) ikke at man er uenig i at kvinners rettigheter er viktige. Det betyr rett og slett at ingen handlet «rett» i denne situasjonen.
Og det er kanskje noe vi alle burde bli bedre på å forstå av og til: at en kritikk av den ene parten ikke er et forsvar av den andre.

28.06.2023
#rasisme #ytringsfrihet #retorikk