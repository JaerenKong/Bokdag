https://www.nrk.no/vestland/australske-_twiggy_-vil-ha-straumen-var-1.16771002
La meg få si, jeg er i utgangspunktet positiv til ny industri. Samtidig må vi være obs på at løfter om et industrieventyr ofte er nettopp det – eventyr.
Det er ikke en anklage. Jeg vet lite til ingenting om denne spesifikke saken. Jeg påpeker bare hva historien lærer oss: For å ikke stå igjen som svarteper er det viktig at samfunnet stiller krav når det stiller landområder og energi til rådighet.
Skal Norge stille ~3% av strømproduksjonen vår til rådighet for dette er det viktig at vi får noe igjen for det. En rimelig bit av kaka (slik den ser ut før et er tatt ut millionbonuser). Jeg mener at en rimelig bit, når vi snakker om en fabrikk med såpass stort energibruk, er mer enn vanlige skatter og avgifter.
Det er viktig at staten er en forutsigbar partner. Derfor må dette på plass fra starten av, og fokus må være på at kravene skal sikre at dette blir lønnsomt for samfunnet. Om det betyr at fabrikkene det er snakk om ikke blir lønnsomme? Da er det greit. Industriområder har ikke krav på å være lønnsomme.
Over til et annet perspektiv på dette – energi er som kjent en begrenset vare. Hvorvidt Norge styrer mot et kraftunderskudd eller ikke varierer mellom de ulike prognosene, men det er en reell risiko.
Hvordan dette virker inn på det må selvfølgelig også tas med i en vurdering av dette, ikke bare hvordan det direkte påvirker statsbudsjettet i kroner og øre. Da er det påpekt, og jeg har ikke noe mer å si om det her og nå.
Enda en ting jeg ønsker å påpeke, men ikke gå dypere inn i: Hvor grønt er egentlig dette når det krever så mye energi? Jeg vet ikke.

24.02.2024
#industri #skatt #klima #energi #politi 