https://www.tv2.no/nyheter/innenriks/refser-regjeringen-etter-hardtslaende-rapport-en-krise-for-velferdsstaten/16083319/
OK. Her er tingen. Det er uholdbart at det finnes mennesker i verden som ikke kan være sikre på at de har nok mat til å brødfø seg. Dette inkluderer Norge. Det er uholdbart at det finnes mennesker i Norge som ikke kan være sikre på at de har nok mat til å brødfø seg.
Vi har for øyeblikket det folk liker å kalle en «dyrtid». Det gjør at det er ekstra mange i Norge som ikke kan være sikre på å ha råd til nok mat. På kort sikt må vi få gjøre noe med *det*. Støre peker på ting regjeringen har gjort som hjelper – og jeg tror og håper at det vil gjøres flere ting. Men.
La oss zoome litt ut. Økonomien svinger. Selv om vi «løser» situasjonen vi har i dag vil det før eller siden komme en ny dyrtid. Så lenge menneskers tilgang på mat avgjøres av kapitalismen vil det oppstå situasjoner hvor folk ikke har tilgang til den.
Og, misforstå meg rett nå. Dette er ikke noe radikalt rop om å avskaffe kapitalismen eller noe sånt. Men ønsker vi virkelig at folks tilgang på å få oppfylt menneskerettighetene sine skal være avhengige av evigvarende økonomiske oppgangstider?
Nei. Selvfølgelig ikke. Så da burde vi lage et system som garanterer enkelte ting, uavhengig av personlig økonomi.

29.09.2023
#kapitalisme #menneskerettigheter #velferdsstat 