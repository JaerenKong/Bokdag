https://e24.no/norsk-oekonomi/i/mQkA4v/hokus-pokus-filiokus
La meg få komme med en innrømmelse: Jeg liker Torbjørn Røe Isaksen. Jeg er en fan. Ikke av politikken hans nødvendigvis, vi er uenige om mye, men jeg liker mannen. Og her har han en god kommentar.
La meg få zoome litt in på en av linjene han skriver: «Systemet er lukket, lite gjennomsiktig og vanskelig å ettergå». Isaksen kommer ikke med noen løsning på dette problemet (noe som er helt greit, det er ikke det som er poenget med kommentaren). La meg få komme med en: mer statlig regulering og kontroll.
Her er en banal observasjon: Mennesker trenger mat for å overleve. Jeg mener at det derfor burde settes begrensinger på hvor mye profitt man skal kunne generere på å selge den.
Argumentet mitt er på ingen måte perfekt. Det gir mening når vi snakker om poteter og kneippbrød, men dagligvarekjedene driver med mye mer enn det – og mange av varene deres er langt fra essensielle.
Det jeg foreslår er også ubenektelig et fordyrende ledd. Både for dagligvarekjedene og for staten. Ville vinningen gått opp i spinningen? Kanskje, hvem vet? Ingen vet. Vi har ikke prøvd det. Jeg synes vi burde.

01.02.2024
#dagligvarebransjen 