https://www.regjeringen.no/no/dokumenter/en-ny-barndom-for-livet/id3000835/
Jeg har tenkt en del på rapporten «En barndom for livet» i det siste – først og fremst i sammenheng av at jeg ikke har tro på at tiltakene den foreslår vil bli gjennomført.
Rapporten er utarbeidet av en ekspertgruppe nedsatt av Barne- og familiedepartementet og ser på hvordan det offentlige kan bedre barns liv og motvirke fattigdom. Rapporten fremmer to hovedforslag; å øke og skateslegge barnetrygden, samt å øke antall barn i barnehage (blant annet ved å endre opptaksmodellen og kutte kontantstøtten).
I dag bor 11,6% av barn (dvs. 110 700 stykk) i Norge i familier med «vedvarende lavinntekt» – om endringene ekspertutvalget foreslår til barnetrygden gjennomføres anslår de at dette synker til 6%. Økningen som foreslås vil koste 2,4milliarder i året.
Det er ikke småpenger, for all del. I et norsk statsbudsjett er det dog heller ikke en uoppnåelig sum for et tiltak som nærmest kutter barnefattigdommen i to. Så hvorfor har jeg ikke tro på at tiltakene vil bli gjennomført?
Etter at rapporten ble lansert var diverse politikere ute med diverse motargumenter – som at man ønsker å bevare kontantstøtten og at man er skeptisk til å skattelegge barnetrygden. Det er i og for seg greie motvendinger, men:
De sier alle at de ønsker å bekjempe barnefattigdom. Og da tenker jeg at bordet binder. Da må man gjøre det som skal til for å bekjempe barnefattigdom. Og dette er det.
Beklager at jeg blir såpass dogmatisk, men jeg mener det. Det finnes selvfølgelig andre måter å få bukt med problemet på, men om vi skal få gjort noe med dette nå (og det må vi) så er dette måten å få det gjort på i Norge anno 2023.
Det er på tide at vi spør oss om vi er seriøse når vi sier at vi skal utrydde barnefattigdommen. Er vi det, så er det på tide at vi tar de grepene som trengs. Nå.

27.10.2023
#velferdsstat #barnefattigdom 