«Hva er dine tanker rundt stengingen av larvik-skien strekningen og BaneNor sin håndtering av dette?»
Jeg tenker hovedsaklig at her må det gjøres et opprydningsarbeid. Først og fremst må man få dokumentasjonen på plass. Så må man finne ut av og forklare offentligheten hvorfor ting har tatt så lang tid. Så må det sikres rutiner for at dette ikke skal skje igjen.
Først, en rask oppsummering av hva saken dreier seg om: Det aktuelle sporet mellom Larvik og Skien åpnet i 2018. Da manglet det fremdeles noe dokumentasjon for å få signalanlegget endelig godkjent, men det var gitt en midlertidig godkjenning.
Siden det har det blitt gitt ni midlertidige godkjenninger (den nyeste gjelder til 22. desember). For å få disse har man levert dokumentasjon på at strekningen er sikker. Jeg tenker det er viktig å presisere at dette handler om manglende dokumentasjon – ikke at noe tyder på at det har vært farlig å ta toget.
Nå har altså jernbanetilsynet satt ned foten – Bane Nor får ikke flere midlertidige godkjenninger. De har også blitt ilagt bøter siden oktober.
Så, tilbake til start. Vi trenger flere svar her før vi gjør noe mer. Hvorfor var ikke dokumentasjonen klar når strekningen åpnet? Hvorfor har den ikke kommet siden? Hvems ansvar har dette vært? Hva sviktet? Hvordan skal man sikre at dette ikke skjer igjen?
Før disse svarene er på plass har jeg i grunnen ikke så mange tanker om dette.
Til slutt er det selvfølgelig vanskelig å ikke se dette i sammenheng med den katastrofale åpningen av Follobanen. Bane Nor er statseid og det er viktig at befolkningen kan ha tillit til at statseide selskaper styres på en god måte.
Dette ryster med den tilliten og det er et problem av mange grunner. Den mest åpenbare av disse er at vi trenger et velfungerende samfunn og når togene går så har vi ikke dette. Så har vi også det politiske.
Jeg er tilhenger av offentlig eide selskaper da jeg tror at de er en nødvendighet for det tidligere nevnte velfungerende samfunnet – fordi vi kan stole på statseide selskapers evne til å operere ut ifra andre målsetninger enn å maksimere profitt.
Ting som dreier folkeopinionen bort fra statlige løsninger bekymrer meg.

07.12.2023
#samferdsel #privatisering 