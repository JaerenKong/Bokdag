https://www.nettavisen.no/norsk-debatt/nei-til-religiose-hodeplagg-i-politiet/o/5-95-1417251
(denne er ganske perifer fra teksten jeg lenker til)
Fra tid til annen bluser denne diskusjonen opp. Skal offentlige tjenestepersoner av X yrke få lov til å gå med religiøse plagg/symboler? Et trofast argument i denne diskusjonen er at «nei, det skal de ikke fordi de skal være nøytrale».
Argumentet bygger på to absurde antagelser: (1) at religiøse mennesker ikke kan være nøytrale pga. religionen deres (man reduserer altså et menneske til kun religionen dets) og (2) at religionen forsvinner fra individet om man fjerner det religiøse symbolet fra det. Man må ha en ettårings objektpermanens for å tro dette.
For ikke å snakke om at det å forby religiøse plagg i praksis er å forby enkelte medlemmer av religiøse minoriteter å jobbe i disse offentlige yrkene. Noe som ikke hører hjemme i et velfungerende demokrati.
Så har vi spørsmålet om vi i det hele tatt ønsker å jobbe fra å fjerne individualiteten fra politifolk. Ønsker vi at politiet skal være medmennesker eller ansiktsløse droner? Vi vet hvor banal ondskapen kan være. I mine øre høres det å nekte maktpersoner individualitet ut som en god måte å skape maktovergrep på.

29.10.2023
#religion #demokrati #retorikk #makt 