https://www.nrk.no/norge/rodt-vil-utvise-israels-ambassador_-_-lite-tyder-pa-at-det-hjelper-a-drikke-te_-1.16615729
Noe må Norge gjøre for å stoppe det pågående folkemordet i Gaza. Hadde det hjulpet å utvise en ambassadør? Jeg vet ikke, men mistenker at det er en handling som grenser mot symbolpolitikk.
Noe må dog gjøres, for la oss være tydelige på at dette er folkemord. Israel sier det skal utrydde Hamas, men Hamas er et produkt av Israels vold og kan ikke bekjempes ved å eskalere den volden.
Det nevnes ofte at oppslutningen rundt Hamas øker etter spesielt voldsomme angrep fra Israel – man trenger ikke være rakettetterforsker for å skjønne hvorfor.
Så her er tingen: den formelle organisasjonen Hamas kan fjernes fra maktposisjonen sin (og kanskje formelt bekjempes) med militære midler, men om man ønsker å utrydde den er det kun humanitære midler som fungerer.
(Og for å si det: Venstresidens kan til tider fremstå som naiv. Jeg benekter ikke med dette at det er behov for militære løsninger for å beskytte sivile på kort sikt)
La oss også være tydelige på at Israel ikke har vist interesse for disse humanitære løsningene. De har vist interesse for å skape en situasjon som skaper Hamas – for så å bruke Hamas som unnskyldning for å eskalere den situasjonen.
Eskaleringen har ett sluttpunkt – folkemord.
Det sies ofte at Israel/Palestina-konflinten er komplisert. For komplisert til å forstå seg på og løse. Men ingenting i den kompleksiteten kan rettferdiggjøre folkemord – fordi ingenting kan rettferdiggjøre folkemord.
Så noe må gjøres. Det må gjøres raskt – helst i går. Det som må gjøres er at alle drap på sivile og alle blokader av humanitær hjelp må opphøre. Det finnes ingen annen løsning.
Så må det skje mer etter det. Og de løsningene kan man godt være uenige om. Men ikke dette. Dette må gjøres.

30.10.2023
#Israel #Gaza #terrororganisasjoner #militærkompleks #menneskerettigheter #krig 