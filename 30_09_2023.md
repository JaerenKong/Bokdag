https://www.nrk.no/osloogviken/folk-i-full-jobb-henter-mat-hos-frelsesarmeen_-_-de-kommer-hit-og-grater-1.16570615
Ingen burde trenge å stå i matkø for å kunne brødfø seg selv og familien sin. Det håper jeg vi alle er enige om.
Det jeg ønsker å legge til, som et addendum til forrige innlegg, er at selv om vi har systemer i dag for å motvirke dette – så har de en treghet i seg.
Fagforeninger sørger i utgangspunktet for at arbeidere har høy nok lønn – men ikke før neste lønnsoppgjør.
Staten sørger i utgangspunktet for at folk kan leve på trygder – men det tar tid før disse justeres opp.
Hva så i mellomtiden? Skal folk sulte? Skal de kjenne på skam over å stå i matkø? Den psykiske belastningen det er å ikke vite om barna deres får nok mat? Nei.
Jeg har forståelse for at dette er vanskelig å løse. Jeg vet ikke hva som er løsningen. Men: Noe må gjøres. Og: I Norge kan vi gjøre noe med det. Alt som mangler er den politiske viljen.
(Også: Jeg ser at mange i NRKs kommentarfelt legger skylden på dagens regjering. Man kan si mye sant om hva den kunne gjort bedre. Glem alikevel ikke at høyresiden er en del av problemet, ikke løsningen)
(Også: Når jeg skriver at alt som mangler er den politiske viljen så mener jeg ikke at Støre kunne viftet med hånden og fått alt dette bort på dagen. Det handler også om at folket må stemme på de partiene som faktisk jobber for å få bukt med problemet)

30.09.2023
#velferdsstat #menneskerettigheter 