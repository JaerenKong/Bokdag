https://www.nrk.no/ytring/tyven-pa-tinget-1.16468097
Det er tydeligvis ikke alle som synes at denne saken er like morsom som det jeg gjør. Først, la meg starte med å si at Lars Nehru Sand vet mye mer om det politiske landskapet i Norge enn hva jeg gjør og at hans innspill burde tillegges mer vekt enn mine. Men.
For min del lukter denne kommentaren av at NRK ønsket en sak som var sterkt kritisk til Mexnes' tyveri, men ikke fikk noe annet enn «dette er pinlig, men jeg ser ingen grunn til at det skal få politiske konsekvenser» – hverken fra politikere i eller utenfor Rødt. Det er selvfølgelig kun min spekulasjon.
Hva gjelder kommentarens innhold kan jeg ikke si at det imponerer. Sand har selvfølgelig rett når han skriver det åpenbare: at det er opp til partiet Rødt å avgjøre om han får fortsette som partileder, og at saken *kan* påvirke Moxnes sin troverdighet. Men.
Er det noen faktisk risiko for at Moxnes må tre av som partileder på grunn av dette? Jeg tviler. Kommer det til å påvirke troverdigheten hans? Tjaa … Saken bedrer selvfølgelig ingens oppfatning av Moxnes, men jeg tror den fremstår som noe ved siden av hans evner som politiker for folk flest. Når det er to år til neste stortingsvalg tviler jeg dette blir avgjørende for Moxnes' fremtid.
Sand avslutter med å skrive: «Sett gjennom Rødts briller bør man forby at skattepenger havner i lomma på det de kaller Velferdsprofitører. Det er ikke sikkert en leder på millionlønn som putter solbriller i sin egen lomme på flyplassen er den beste til å fronte et slikt budskap.»
Moxnes stjal fra en Taxfree. Dette er kjempemorsom og du kan ikke overbevise meg om noe annet.

La meg presisere: Det var kanskje dårlig av meg å såpass blankt avvise Strands punkt om at Rødt får avgjøre Moxnes sin fremtid i partiet – uten å presisere at han uttalte seg før flere Rødt-profiler uttrykket fortsatt støtte til Moxnes, mens jeg skriver dette etter at disse er kommet.
Så la det være sagt. Jeg er nå allikevel skeptisk til om det noengang var noen reell mulighet for noe annet.

https://www.vg.no/nyheter/innenriks/i/8JV3m2/moxnes-paa-gardermoen-ga-ikke-solbrillene-med-en-gang
Det bare fortsetter!
Jeg synes det står respekt av at VG valgte å dra frem et bilde fra 2018 for å illustrere … noe.

01.07.2023
#moxit #media