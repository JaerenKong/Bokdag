 https://www.nrk.no/stor-oslo/lars-petter-solas-ma-sta-pa-oslo-frps-valgliste-1.16452122
OK. Demokratiet er avhengig av at folk vet hva de stemmer på ved et valg. Derfor trenger vi regler for hvordan partiene kan endre listene sine etter at disse er sendt inn. Er de reglene vi har i dag perfekte? Det er ikke jeg rett person til å svare på. Og det er et annet poeng jeg ønsker å komme med her, nemlig at det kun er én person som er ansvarlig for at Lars Petter Solås (og FrP) står i den situasjonen han gjør i nå: nemlig Lars Petter Solås. Er det noe i dette som er «trist for demokratiet» så er det at en listetopp for et etablert politisk parti ikke kan oppføre seg som folk – ikke at et departement håndhever reglene.
(La meg samtidig få uttrykke sympati med Oslo FrP. Det er kjipt at valgkampen deres nå blir preget av noe annet en den faktiske politikken. Og la oss ikke lure oss selv – at folk ikke kan oppføre seg er ikke et problem som er unikt for FrP. Uansett: husk at dere snart skal ut og stemme folkens, og husk at dere hovedsaklig stemmer på parti – ikke person)

19.06.2023
#demokrati #offentlig_debatt 