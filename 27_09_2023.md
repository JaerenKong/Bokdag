https://www.nrk.no/tromsogfinnmark/politiet-vil-ha-mer-langsiktighet-i-planleggingen-av-egen-virksomhet-1.16571528
Greit, la oss snakke om politiet igjen. Først ved å si at: Jeg er helt enig at det er på tide med et nytt politirolleutvalg. Jeg er også positiv til at det innføres flerårige planer i politiet. Samt undrende over at dette tydeligvis ikke allerede finnes?
Det jeg reagerer på er at politiet mener at disse planene skal være «… basert på politidirektørens faglige råd …». Fordi, om disse kun skal være basert på hennes faglige råd er de jo i praksis diktert av politidirektøren.
La meg si det rett ut: Det går ikke. Vi trenger en tydeligere politisk styring av politiet enn som så.
For her er tingen: Jeg kjøper forsåvidt ideen om at politiet er best på det polititekniske. Men, som jeg har sagt mange ganger før, kjøper jeg ikke påstanden om at den polititekniske løsningen alltid er den beste.
Det må derfor alltid være opp til demokratiet hvor vi ønsker de polititekniske løsningene, og i hvor stor grad vi ønsker dem.

07.09.2023
#politi 