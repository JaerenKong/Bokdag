https://www.nrk.no/trondelag/owe-ingemann-waltherzoe-starter-nytt-parti-etter-inp-1.16738107
Jeg har – slik som jeg antar mange andre har – lenge lest nyheter om INP med en slags mild interesse. Det har fascinert meg, men ikke nok til at jeg har satt meg ordentlig inn i politikken deres.
Det jeg har fått med meg har heller ikke imponert. Spesielt minnes jeg å lese flyvebladet de delte ut i anledning lokalvalget og reagere på at de virket som et «pose og sekk»-parti: de var både imot alle skatter og avgifter som ville generere inntekter til kommunen samt for alle slags saker som ville skape utgifter.
Alt i alt virker de som et parti som verken har «god» (ref. f.eks. synet deres på klima eller flyktninger) eller realistisk politikk. Men så kom de inn i kommunestyret, og det blir interessant å se hvordan de klarer å jobbe for de sprikende målene sinne, og hvordan de som stemte dem frem reagerer på politikken de fører.
For la oss være ærlige på at det her er snakk om en velgermasse som kan få innflytelse på norsk politikk. INP har ligget over sperregrensen på meningsmålinger. Selv om historien har vist at man skal være forsiktig med å legge for mye vekt på meningsmålinger.
Kommer de til å klare å samle seg til å bli en aktør med innflytelse? Hvem vet? INP har nå splittet seg, og med mindre «alle» velgerne går til ett av partiene er de for små. For å sitere Blodstrupmoen: «Time will show».
Beklager at denne ikke hadde noe ordentlig poeng.

29.01.2024
#INP