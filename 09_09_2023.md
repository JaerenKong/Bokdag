https://www.nrk.no/norge/solberg-advarer_-gratis-lofter-rammer-de-svakeste-1.16548236
OK. La meg begynne med å si at: Solberg tar opp legetime diskusjoner her. Skal vi satse på universelle eller behovsprøvde velferdstjenester? Hvilke tjenester skal prioriteres? Hvor skal skattenivået ligge? Det er diskusjoner vi som samfunn må ha. Men.  
Jeg synes hun gjør det på en rotete måte. Først og fremst fordi hun blander de (beslektede, ja, men fortsatt) ulike diskusjonene sammen. Hun har også noen … forenklinger … jeg reagerer på.  
For eksempel: Budsjetter er mer kompliserte enn at man enkelt kan si at «Tilbud A» ikke finnes fordi «Tilbud B» gjør det. Man kan ha både universelle og behovsprøvde tilbud. Det er heller ikke sånn at universelle tilbud ikke «treffer» de som trenger det mest.  
I Norge finnes det mange romslige offentlige økonomier. Som Stavanger-ordfører sier: Grunnen til at dagsentertilbudet ikke er bedre er, per i dag, ikke økonomi. Prioriteringer må selvfølgelig gjøre, men vi har faktisk — iallefall langt på vei — mulighet til å bygge det velferdstilbudet vi ønsker.  
Om vi ønsker et ekspansivt tilbud krever dette selvfølgelig høy skattelegging. Angående det kommer Solberg med en pussig ytring:  
«Dette dreier seg om hvilke inntekter vi skal ha framover, om vi skal sørge for et levedyktig næringsliv. Det er veldig lett å stå og si at vi skal skatte mer. Men hvis det betyr mindre arbeidsplasser, mindre næringsliv, mindre skatteinntekter, så er det jeg som får mer til velferd og Kirsti Bergstø som får mindre.»  
Økte skatter blir til mindre skatteinntekter? Det er ikke overraskende at Solberg sier dette — det er en påstand høyresiden liker å komme med. Spørsmålet er om den stemmer. Svaret er at belegget for å påstå at skattenivået SV ønsker vil kvele Norsk økonomi er tyyyynnnnt.  
Så hva står vi igjen med? Som sagt finnes det legetime diskusjoner her — gode samtaler mellom norsk høyre- og venstreside om hvilket samfunn vi ønsker å skape. Her finnes det mange gode meninger, men ingen «rette» svar.  
Desverre skaper ikke Solberg disse diskusjonene. Hun forenkler og avfeier til et punkt som for meg fremstår som … uærlig.  
Det er dumt.  
La meg tilføye: Deler av det jeg skrev (om gode samtaler med legetime meninger på begge sider) kan leses som veldig sentrisk. Vær så snill å misforstå meg rett. Diskusjonene er viktige, men når at kommer til alt skal man skape faktisk politikk.  
Så lenge den politiske motstanderens meninger er legetime skal de møtes med respekt, men jeg håper selvfølgelig at den politikken jeg støtter skal vinne frem.  
Kommune- og fylkestingsvalget er 11. september. Husk å stemme!  
Også: Kanskje leste du dette og tenkte at jeg syter voldsomt over hvordan Solberg har formulert seg — men jeg kommer aldri med noe motsvar til de faktiske argumentene hennes. Det er en korrekt observasjon.  
Jeg sier at jeg ønsker en bedre diskusjon, men jeg bidrar ikke til å skape denne. Det er definitivt noe jeg bør bli bedre på.

09.09.2023
#skatt #velferdsstat #retorikk #offentlig_debatt 